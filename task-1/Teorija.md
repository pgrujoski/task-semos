Теорија

1. Што е World Wide Web?

Светската мрежа (WWW или Web) е систем на меѓусебно поврзани хипертекст документи и мултимедијални содржини до кои се пристапува преку интернет. Корисниците можат да се движат низ овие документи користејќи веб прелистувачи, што им овозможува да гледаат и да комуницираат со текст, слики, видеа и други медиуми. Вебот користи URL адреси (Uniform Resource Locators) за идентификација на ресурсите и HTTP (Hypertext Transfer Protocol) за комуникација помеѓу прелистувачите и серверите.

2. Какви пораки се испраќаат преку HTTP помеѓу клиентот и серверот?

Преку HTTP се испраќаат помеѓу клиентот и серверот различни типови на пораки. Поделени се на Барања (Requests) и Одговори (Responses). 
Типови на барања се:
 - GET, се користи за да се побара ресурс од серверот. 
 - POST, се користи да се испрати податок до серверот. 
 - PUT, се користи да се измени целосно ресурсот со нова верзија.
 - PATCH, се користи за делумно да се измени ресурсот. 
 - DELETE, се користи за бришење на ресурсот од серверот. 
 - HEAD, се користи за добивање на метадата, но без тело во одговорот. 
 - OPTIONS. се користи да се добијат дозволените методи за некој ресурс. 
 Типови на одговори:
 - Статус кодови кои информираат за добиениот резултат на барањето, 200 - успешно, 300 - пренасочувања на нова локација, 400 - Грешка на клиент, 500 - Грешка на сервер. 
 - Headers, информации за одговорот како тип на содржина, должина на содржина
 - Body, Ја има содржината на одговорот, на пример ХТМЛ страница, некој ЈСОН податок, итн...

3. Што е Node.js, а што Express.js?

Node.js е Runtime околина за JavaScript која работи на серверска страна. Со помош на v8 JavaScript engine, node.js овозможува да се извршува Јаваскрипт код надвор од прелистувачот. 
Node.js овозможува Асинхроно програмирање, Серверски евенти, модуларност, Single thread, но може да ракува со повеќе паралелни операции преку callbacks. 
Express.js претставува web framework  за node.js кој има минималистички и робусни функции за креирање на веб апликации и API. 
- Меѓу другото е и лесен и едноставен за користење, 
- користи middleware за додавање различни функционалности, 
- шаблони за гледање, view-engines како EJS, за генерирање на динамични HTML содржини,
- Вграден систем за рутирање и дефинирање рути.
Node.js и Express.js често се користат заедно за развој на серверски апликации и API-и.

4. Што е MVC архитектура и што е обврската на нејзините составни делови?

MVC - MODEL VIEW CONTROLLER е софтверска архитектура која ја дели апликацијата на три основни компоненти, Модел, Поглед и Контролер. Ваква поделба овозможува подобра организација на кодот, олеснување на одржувањето и тестирањето на апликацијата, и јасна одделеност на одговорностите и кодот. 
- Модел
Тој е одговорен за управување на податоците, логиката на апликацијата и бизнис логиката. 
Моделот ги дефинира податочните структури, ракува со базата на податоци и CRUD операциите, и валидациите. 
- Поглед
Тој е одговорен за прикажување на податоците на корисникот. Тој визуелно ги прикажува податоците од апликацијата. 
Погледот ги презентира податоците, го прикажува интерфејсот кој корисникот го гледа и прави интеракција со него, и ги прима податоците од Контролерот. 
- Контролер
Контролерот делува како посредник помеѓу моделот и погледот. Тој ги прима барањата од корисникот, ги обработува, и ја управувва логиката за одговори на тие барања. 
Тој ги прима барањата од корисникот, прави интеракција со моделот за да добие или ажурира податоци, одбира соодветен поглед/view за прикажување на податоците. 

5. Што се рути?

Рути претставуваат дефиниции кои одредуваат како HTTP барањата се насочуваат кон специфични функции или методи во една апликација. Тие се користат да мапираат различни URL патеки и HTTP методи кон одредени функции на серверот. 
Рутите се состојат од;
- Патека URL за идентификација на ресурсот
- HTTP метод, т.е тип на барање како GET POST PUT DELETE
- Контролер функција која се извршува кога барањето одговара на одредена патека и метод. 

6. Што се модули? (бонус: какви типови на модули има?)

Модули се изолирани блокови на код кои содржат одредена функционалност и можат да бидат вклучени или искористени во други делови од апликацијата. Овозможуваат повторна употреба на кодот/реискористливост, како и подобра организација за поеднсотавно одржување на проектите. 
Типови на модули се:
- Вградени модули: Тие се дел од node.js, како FS, HTTP, PATH....
- Third party модули. Тие се модули развиени од заедницата, не спаѓаат во node.js и се инсталираат преку пакет менаџери (npm). Пример за такви модули: express mongoose, bcrypt, jwt.
- Локални модули: Тоа се модули кои ние сами ги креираме за организирање и разделување функционалност на нашата апликација. Тие постојат само локално во нашиот проект. 

7. Што е веб сервис? Дадете пример за еден веб сервис.

Веб сервис е софтверска компонента која ни овозможува комуникација и размена на податоци помеѓу различни апликации. Веб сервисите користат стандардни интернет протоколи и формати за податоци како HTTP и JSON за да овозможат интероперабилност помеѓу различни системи и платформи. 
- Пример за веб сервис
Еден од најчесто користените веб сервиси е RESTful (Representational State Transfer)сервис кој овозможува CRUD операции во базата на податоци. 
Друг пример на често користен веб сервис е сервис за временска прогноза. 

8. Објаснете што е и како функционира JWT автентикација?

JWT, JSON Web Token автентикација е метод на безбеден пренос на информации помеѓу страниците преку JSON објект. JWT се користи за автентикација и авторизација на веб апликации. 
Составен е од три дела
- Header, содржи метадата за токенот, како типот на токен и алгоритам за енкрипција
- Payload, содржи информации за корисникот и сите останати податоци. 
- Signature, се користи за да се осигура интегритетот на токенот и автентичноста на испраќачот. 
Начинот на функционирање е следен.
- Корисникот се логира со своите податоци. 
- Серверот ги проверува податоците, и ако се валидни генерира JWT и го испраќа на корисникот. 
- Корисникот/клиентот, го чува токенот во local storage или некој колачиња.
- За секое следно барање до серверот, клиентот го испраќа JWT во HTTP хедерот, како на пример Authorization: Bearer. 
- Серверот го прима токенот, го декодира и проверува потписот. Ако е валиден и не е истечен, серверот го дозволува барањето, во спротивно го одбива. 

9. Што е MongoDB? Објаснете накратко за каков софтвер станува збор?

MongoDB е нерелациона база на податоци која е базирана на документи. Дизајнирана е за складирање и управување со големи количини на податоци. MongoDB користи JSON документи со опционални шеми. 
Основни карактеристики. 
- Документ ориентирана, наместо табели и редови, користи колекции и документи. Binary JSON. 
- Флексибилни шеми, нуди флексибилност во дефинирањето на шемата. Ова значи дека документи во иста колекција не мора да имаат иста структура или полиња. 
- Скалабилност и перформанси, дизајнирана е за хоризонтално скалирање, што значи лесно се распределува на повеќе сервери. Ова овозможува висока достапност и лесно управување со големи количини на податоци. 
- Интегрирана поддршка за индексирање и агрегација. Поддржува индексирање на полињата за подобрување на перформанси на пребарувањето. 

10. Што е разликата помеѓу MongoDB и Mongoose?

MongoDB и Mongoose се две различни, но поврзани софтверски алатки кои се користат за работа со нерелациони бази на податоци. . Еве ги главните разлики помеѓу нив:
MongoDB е нерелациона база на податоци која користи документи базирани на JSON за складирање на податоците. Не е потребна предефинирана шема за документи. 
Mongoose е ODM - Object Data Modeling библиотека, која обозбедува структура и валидација на податоците со помош на модели и шеми кога работи со MongoDB, правејќи го процесот на работа со податоци поедноставен и поорганизиран.

11. Што е разликата помеѓу Synchronous (Сихрона) i Аsynchronous (Асинхрона) функција во Node.js

Во Node.js, разликата помеѓу синхрони и асинхрони функции е во начинот на кој се извршуваат задачите и управуваат со време и ресурси. Еве ги клучните разлики:
Синхрони функции:
- Го блокираат извршувањето на апликацијата додека не завршат. Секоја функција мора да биде завршена пред да почне следната. Проблемот со нив се јавува кога се извршуваат подолготрајни задачи како читање фајлови или повици до бази на податоци, и можат да го блокираат главниот тек на програмата. 
Асинхрони функции:
- Тие не го блокираат извршувањето на програмата. Тие дозволуваат програмата да продолжи со извршување на други задачи додека тековната се врши во позадина. Имаат подобри перформанси на долготрајни задачи бидејќи не го блокираат главниот тек на програмата. Ова овозможува паралелно извршување на повеќе задачи. 